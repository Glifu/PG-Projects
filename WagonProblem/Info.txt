Wagony - lista

Na bocznym torze stoi skład wagonów, który trzeba przygotować do podróży. Przygotowanie polega na uporządkowaniu wagonów w kolejności rosnącej na torze prowadzącym do peronu. Każdy wagon posiada numer będący liczbą natrualną z zakresu 1...n, gdzie n to liczba wszystkich wagonów. Do dyspozycji mamy jedną, ślepo zakończoną bocznicę. Skomplikowany układ zwrotnic powoduje, że możemy wykonywać tylko 3 ruchy:

    przemieszczenie wagonu z toru bocznego na tor prowadzący do peronu
    przemieszczenie wagonu z toru bocznego na bocznicę
    przemieszczenie wagonu z bocznicy na tor prowadzący do peronu

Zanim kolejarze zabiorą się do pracy, chcieliby wiedzieć, czy mają po co zaczynać.

Napisz program sprawdzający, czy dla danego ciągu wagonów, da się je uporządkować w kolejności rosnącej korzystając z jednej bocznicy.
Uwaga: W zadaniu należy zaimplementować stos korzystając z listy.
Zadanie ogranicza rozmiar pojedynczej alokacji pamięci do 5120 bajtów. Nie należy więc wczytywać całego wejścia za jednym razem, tylko przetwarzać wagony po kolei.

Wejście

Pierwszą wprowadzoną liczbą jest n - liczba wagonów do uporządkowania. Następnie podanych będzie n liczb - są no numery kolejnych wagonów.
Wyjście

Program powinien wypisać TAK jeżeli możliwe jest uporządkowanie wagonów, w przeciwnym razie powinien wypisać NIE.
Przykład

Wejście:
3
1 3 2

Wyjście:
TAK

Wejście:
4
4 2 3 1

Wyjście:
NIE